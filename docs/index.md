# Archivio Digitale

## Storia

### 1. Quando è iniziato il progetto?
Lo sviluppo dell’Archivio Digitale ha inizio nel 2016, ma nel corso del tempo ha subito numerose revisioni. A Maggio 2019 la piattaforma è stata resa operativa e usufruibile da docenti e studenti.<br>
L'Archivio è raggiungibile al seguente link: [archivio.itisfermi.edu.it](https://archivio.itisfermi.edu.it).

### 2. Qual è lo scopo del progetto?
L’Archivio Digitale ha lo scopo di conservare, e quindi valorizzare, ogni tipologia di materiale didattico prodotto dagli studenti del nostro istituto nel corso degli anni.

### 3. Quali sono le funzionalità dell’Archivio?
La piattaforma è suddivisa in un’Area Riservata e in un’Area Pubblica.
L’Area Riservata è accessibile unicamente ai docenti registrati, che possono effettuare l’upload del materiare didattico sulla piattaforma.
Ogni documento è catalogato per classe, sezione, indirizzo, materia e tipo; è inoltre possibile indicare se il documento debba essere visibile pubblicamente o solo all’interno dell’Area Riservata.
È inoltre possibile creare delle collezioni di documenti accomunati da un medesimo progetto.
Chiunque voglia visionare il materiale online, può accedere allo strumento di ricerca nell’Area Pubblica.

### 4. Com’è stato sviluppato l’Archivio?
Il progetto è stato inizialmente realizzato in PHP, utilizzando il database MySQL. Successivamente la piattaforma è stata trasformata in una Single Page Application utilizzando il framework Vue.js ed è stata ridisegnata affinché potesse adattarsi anche a dispositivi mobile.
Il backend è stato completamente riscritto in Node.js e si è scelto di adottare il database documentale MongoDB.
L’applicazione è stata strutturata sull’architettura REST.

### 5. Perché è importante raccogliere questo materiale?
Nel corso dell’anno scolastico gli studenti producono elaborati, sviluppano progetti e realizzano materiale multimediale utile alla didattica e che al termine del ciclo di studi andrebbe perso.
Con l’Archivio Digitale la scuola si pone l’obiettivo di catalogare questo materiale e renderlo disponibile al pubblico e quindi a chiunque ne possa giovare.
La piattaforma potrà essere inoltre un pratico strumento per i nuovi studenti, che potendo consultare l’Archivio, avranno accesso al materiale prodotto nel corso degli anni precedenti e che potrà risultare utile durante il percorso di studio.

## Autori

* **Riccardo Sangiorgio** - [Richard1984](https://github.com/Richard1984/)
* **Ernesto Montada** - [n4y0n](https://github.com/n4y0n)